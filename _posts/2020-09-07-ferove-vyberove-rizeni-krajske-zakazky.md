---
#název souboru: 2020-09-07-ferove-vyberove-rizeni-krajske-zakazky.md
### Povinné položky ###

category: CLANKY   # nešahat!
title: "Petr Springinsfeld: Férovější výběrové řízení u krajských zakázek? Víme, jak na to" 
date: 2020-09-07   # formát YYYY-MM-DD
author: Petr Springinsfeld
tags: Piráti transparentnost # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: petr.springinsfeld # ve formátu jmeno.prijmeni - prolinkování s profilem přes uid 
image: posts/zakazky_petr.png # obrázek ideálně 420x677px minifikovaný přes https://tinypng.com/
#description: Dlouholetý Pirát, dobrovolný hasič, larper, sportovec a fanda 3D tisku stojí v čele jihomoravské pirátské kandidátky. S čím vede Piráty na kraj?

---

Veřejné zakázky ve státní správě a samosprávě reguluje zákon o zadávání veřejných zakázek tak, že stanovuje přesná pravidla zadávacího řízení. Tato pravidla se však nevztahují na *veřejné zakázky malého rozsahu* (tj. zakázky s hodnotou méně než 2 mil. Kč bez DPH, respektive méně než 6 mil. Kč bez DPH u stavebních prací) – tyto je pouze třeba zadávat v souladu s obecnými zásadami transparentnosti, přiměřenosti a zákazu diskriminace. Jako Piráti však považujeme za důležité, aby s veřejnými prostředky bylo zacházeno hospodárně, transparentně a s důrazem na otevřenou a spravedlivou soutěž i při nižších hodnotách zakázek, a proto navrhujeme zadávání veřejných zakázek malého rozsahu více otevřít.

Tímto otevřením veřejných zakázek malého rozsahu se zvýší celková transparentnost krajského úřadu – úřad přestane být závislý na konkrétních vybraných dodavatelích, kterým je zvyklý zadávat zakázky napřímo nebo je oslovovat s žádostí o nabídku. K výběrovým řízením se tak dostanou noví dodavatelé, kteří mohou nabídnout lepší cenu.

Pokud jsou v rámci uzavřeného výběrového řízení osloveny pouze 3 firmy, na které je státní správa zvyklá, znemožňuje to rovnou soutěž a možnost nových, třeba i lokálních firem dostat se na trh s veřejnými zakázkami. Do otevřeného výběrového řízení se mohou přihlásit i firmy, které nejsou běžným dodavatelem krajského úřadu, čímž se zabrání možnosti domluvy mezi oslovenými firmami a v důsledku může kraj zakázku vysoutěžit za celkovou nižší cenu při zachování stejné kvality.

Otevřít veřejné zakázky malého rozsahu je věcí, kterou jsme jako Piráti schopni zpracovat rychle - podobnou metodiku zadávání veřejných zakázek malého rozsahu totiž už vytvořili a prosadili naši kolegové v Brně, a protože Piráti razí heslo sharing is caring, tak pro nás bude jednoduché tuto metodiku adaptovat na další úroveň státní správy. Pokud by navíc v Brně i na kraji platily stejné principy zadávání veřejných zakázek, pro firmy, které se o ně ucházejí, by se zvýšila i celková předvídatelnost státní správy.

Přečtete si více o [našem programu](https://jihomoravsky.pirati.cz/program/){:target="_blank"} a podívejte se, [kdo všechno je na naší kandidátce](https://jihomoravsky.pirati.cz/kandidatka/){:target="_blank"}.
