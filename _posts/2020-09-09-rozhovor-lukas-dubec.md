---
#název souboru: 2020-09-09-rozhovor-lukas-dubec-krajske-volby.md
### Povinné položky ###

category: CLANKY   # nešahat!
title: "Lídr Pirátů Lukáš Dubec: Sucho ohrožuje jihomoravskou krajinu i krajský úřad"
date: 2020-09-09   # formát YYYY-MM-DD
author: Krajský MO
tags: Piráti krajské-volby # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: marek.fiser # ve formátu jmeno.prijmeni - prolinkování s profilem přes uid
image: posts/dub_rozhovor.png # obrázek ideálně 420x677px minifikovaný přes https://tinypng.com/
description: Dlouholetý Pirát, dobrovolný hasič, larper, sportovec a fanda 3D tisku stojí v čele jihomoravské pirátské kandidátky. S čím vede Piráty na kraj?

---

Dlouholetý Pirát, dobrovolný hasič, larper, sportovec a fanda 3D tisku stojí v čele jihomoravské pirátské kandidátky. *„Chci prolomit sucho v krajině i na krajském úřadě, kde vše plyne v zaběhnutých kolejích a současné i minulá vedení vůbec nevyužívají potenciál kraje,“* říká Dubec. 

**To, co jižní Moravu trápí nejvíce, je podle tebe sucho?**

Určitě. Každý z nás pociťuje dopady změny klimatu, krajina vysychá, někde voda chybí a když pak prší a vody je dost, nemá kam odtéct, což způsobuje další problémy. My ale mluvíme i o suchu na krajském úřadě. Chceme mnohem více využívat potenciál kraje, dát příležitost lidem, kteří jižní Moravu tvoří. A chceme, aby se kraj stal mentorem pro obce a pomocníkem pro své občany.

**A co rostoucí nezaměstnanost a dopady koronakrize? Jak se s těmi chcete potýkat?**

Rostoucí nezaměnstnost vnímáme jako problém, ale není to podle nás neřešitelné. Ať už se bavíme o podpoře lokálních firem, metodická pomoc s rekvalifikací lidí, kteří například přišli kvůli koronakrizi o práci. Jsou místa, kde pracovníci a pracovnice chybí. 
Zároveň doufám, že přicházející krize kraj donutí přehodnotit svůj dosavadní způsob fungování a bude důležité hledat nové cesty, jak dosáhnout znovunastartování ekonomiky. Kraj musí také umět nabídnout pomoc s projektovým řízením a zadáváním zakázek tak, aby v nich byly zohledněny i opatření na přizpůsobení se klimatické změně. Dále musí například nabídnout pomoc se získáváním evropských prostředků pro tyto projekty.

**S tím souvisí i výpadek v rozpočtu krajů. Co s tím?**

Na začátek je třeba říct, že současné zastupitelstvo připraví rozpočet na rok 2021, který bude zasažen koronakrizí, pracovat s ním ale bude už nové vedení. 
Zatím nevíme, jak se bude situace vyvíjet, ale kraj čekají velké výzvy ohledně financování, a proto bude muset být ve svých výdajích efektivnější, protože bude mít k dispozici méně peněz. To se nejvíc dotkne investic a děje se tak už dnes. Právě investice ale hrají klíčovou roli v rozvoji kraje a v podpoře jeho ekonomiky. Tzn. že kraj musí v investicích pokračovat a musí hledat veškeré dostupné možnosti, zároveň ale nesmí omezit sociální a zdravotnické služby pro občany. Šetřit se navíc dá, například díky ztransparentnění kraje. 

**Chceš být hejtmanem?**

Určitě. Tyhle volby ale nejsou jen o mně. Jsme silný tým plný zkušených a odvážných osobností s vizí. Chceme pomáhat lidem, chceme, aby se kraj rozvíjel rovnoměrně. Věříme, že s jedině volbou nové generace se změní sucho v politice. Lidé mají v těchto volbách šanci změnit budoucnost. A já slibuji, že až na kraj přijdeme, více ho otevřeme.

**Co máš konkrétně na mysli?**

Prvním krokem bude odstranění turniketů u vchodu. Politici mají sloužit lidem, takže tahle památka po dřívějším vedení půjde pryč, aby se za námi občané mohli kdykoli zastavit bez toho, aby je někdo u vchodu „lustroval“. Plánujeme také občany daleko více zapojovat do diskusí o směřování kraje, nechceme hlasy jen u voleb, nás zajímají názory občanů kdykoli. Ale chystáme toho mnohem víc. Těšíme se na to a já věřím, že získáme důvěru občanů a hlavně, že ji nezklameme.

Přečtete si více o [našem programu](https://jihomoravsky.pirati.cz/program/){:target="_blank"} a podívejte se, [kdo všechno je na naší kandidátce](https://jihomoravsky.pirati.cz/kandidatka/){:target="_blank"}.
