---
#název souboru: 2020-11-28-radek-holomcik-lidrem-do-psp-2021.md
### Povinné položky ###

category: CLANKY   # nešahat!
title: Lídrem Pirátů na jižní Moravě pro volby do PSP se stal Radek Holomčík
date: 2020-11-28   # formát YYYY-MM-DD
author: Krajský MO
tags: Piráti Brno # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: marek.fiser # ve formátu jmeno.prijmeni - prolinkování s profilem přes uid
image: posts/RH_lidr.png # obrázek ideálně 420x677px minifikovaný přes https://tinypng.com/
#description: Dlouholetý Pirát, dobrovolný hasič, larper, sportovec a fanda 3D tisku stojí v čele jihomoravské pirátské kandidátky. S čím vede Piráty na kraj?

---

Poslední listopadovou sobotu si členové a členky Pirátů v Jihomoravském kraji zvolili lídra své kandidátky pro volby do Poslanecké sněmovny. Ty se mají konat v říjnu příštího roku. Lídrem se stal Radek Holomčík, který v internetové volbě získal 47 z celkového počtu 58 hlasů.

*„Děkuji všem za hlasy. Mám radost z podpory, kterou vnímám i jako podporu práce ve Sněmovně, kterou s Piráty děláme. Jsme připraveni převzít vládní zodpovědnost a ať už půjdeme v koalici s hnutím STAN, nebo sami, udělám maximum pro to, aby hlas voličů Pirátské strany měl ve Sněmovně co největší zastoupení,“* uvedl po svém zvolení současný poslanec Radek Holomčík.

Do primárních voleb se přihlásilo celkem 11 členů či registrovaných příznivců Pirátů, z toho dva přímo na pozici lídra. Byli jimi Radek Holomčík, současný poslanec Pirátů za Jihomoravský kraj a místopředseda strany, který post lídra získal již v 1. kole, a Miroslav Bárta, krajský zastupitel a zastupitel MČ Brno Královo Pole, který projevil zájem také o další čelní pozice.

Na čelo kandidátky, tedy na pozici 2 až 6 se také přihlásili Michal Marciniszyn, Pavel Nevrkla, Tomáš Pastirčák, Lukáš Doležal, Patrik Doležal, Vít Křižka, Antonino Milicia, Tomáš Vymazal a Adam Vyplel. [Kandidátské řeči i dotazy od členů a členek najdete na pirátském foru](https://forum.pirati.cz/viewtopic.php?f=411&t=54094){:target="_blank"}

Zatímco lídra si Piráti zvolili již dnes, zbytek čela budou členky a členové volit do poloviny prosince. Jasno o podobě čela však bude ještě letos. Veškeré hlasování probíhá online, přičemž hlasovat mohou všichni aktuální členové Krajského sdružení.
