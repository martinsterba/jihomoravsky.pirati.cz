---
#název souboru: 2020-09-08-integrace-cizincu.md
### Povinné položky ###

category: CLANKY   # nešahat!
title: "Marek Fišer: Schválili jsme Strategii pro integraci cizinců" 
date: 2020-09-08   # formát YYYY-MM-DD
author: Krajský MO
tags: Piráti Brno # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: jiri.hlavenka # ve formátu jmeno.prijmeni - prolinkování s profilem přes uid 
image: posts/integrace-mara.png # obrázek ideálně 420x677px minifikovaný přes https://tinypng.com/
#description: Dlouholetý Pirát, dobrovolný hasič, larper, sportovec a fanda 3D tisku stojí v čele jihomoravské pirátské kandidátky. S čím vede Piráty na kraj?

---

Po letech úsilí se pirátům konečně podařilo prosadit [Strategii pro integraci cizinců pro roky 2020–2026](https://socialnipece.brno.cz/wp-content/uploads/2020/09/MMB-Strategie-integrace-cizincu%CC%8A-ve-me%CC%8Cste%CC%8C-Brne%CC%8C_FINAL-2.pdf){:target="_blank"}. Je to velký krok, který napomůže efektivní integraci cizinců mezi většinovou populaci. 

*„Mám velkou radost, že jsme strategii schválili. Jedná se o poměrně obecný dokument, který ovšem budeme rozvíjet vždy tříletými akčními plány. Ty už budou obsahovat konkrétní kroky a opatření pro dosažení kýženého cíle – chceme, aby Brno bylo tolerantní, mezinárodní, bezpečné a soudržné město, které nás spojuje,“* [popsal předseda Poradního orgánu statutárního města Brna pro otázky integrace cizinců Marek Fišer](https://www.brno.cz/brno-aktualne/tiskovy-servis/tiskove-zpravy/a/lepsi-integrovat-vcas-nez-resit-problemy-pozdeji-brno-prijalo-strategii-pro-integraci-cizincu/){:target="_blank"}.

Strategie se zaměřuje jednak na cizince, kteří legálně pobývají v Brně, tak i na veřejnost, zaměstnavatelé nebo veřejné instituce. Cílem strategie je pomoct se vzájemnou komunikací cizinců a těchto institucí, tak aby jako obyvatelé České republiky porozuměli svým právům a povinnostem. Všichni obyvatelé by měli poznat pravidla soužití v daném místě a dodržovat je.

Město rozhodně nepřipravuje prostředí pro nelegální imigranty, naopak, strategie má zamezit tomu, aby se kvůli migraci zvyšovala nezaměstnanost a kriminalita. Problémy i rizika spojená s již pobývajícími cizinci v Brně definovaly pracovní skupiny složené z odborníků především z městských, krajských a státních úřadů, školských a zdravotnických organizací, univerzit, neziskovek, zaměstnavatelů, sociálních služeb a bezpečnostních složek. Prevence problémů je vždy lepší než řešení případných problémů ex post. Prevence navíc šetří  peníze daňových poplatníků a snižuje i celkové náklady státu. 

*„Města v zahraničí často reagovala až na fakt, že dlouhodobě opomíjená tématika integrace způsobovala sociální a bezpečnostní problémy, které bylo třeba řešit. V tomto chceme být v Brně o krok napřed. [Výzkumy zároveň dokazují](https://www.oecd.org/els/mig/Main-Indicators-of-Immigrant-Integration.pdf){:target="_blank"}, že dobře nastavená integrace vede k minimalizaci rizik a maximalizaci zisků pramenících z migrace. Samospráva migrační politiku sice nevytváří, to je otázka státu; nicméně je první, kdo se střetává s jejími dopady a důsledky, a v případě, kdy jsou negativní, je nucena je řešit,“* dodal Marek Fišer, který je zároveň i předsedou výboru pro národnostní menšiny.

