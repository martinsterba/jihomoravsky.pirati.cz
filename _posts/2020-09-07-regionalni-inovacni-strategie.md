---
#název souboru: 2020-09-07-regionalni-inovacni-strategie.md
### Povinné položky ###

category: CLANKY   # nešahat!
title: "Tomáš Koláčný: Co přinese pátá generace Regionální inovační strategie?" 
date: 2020-09-07   # formát YYYY-MM-DD
author: Krajský MO
tags: Piráti Brno inovace # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: marek.fiser # ve formátu jmeno.prijmeni - prolinkování s profilem přes uid 
image: posts/inovace_jhtk.png # obrázek ideálně 420x677px minifikovaný přes https://tinypng.com/
#description: Dlouholetý Pirát, dobrovolný hasič, larper, sportovec a fanda 3D tisku stojí v čele jihomoravské pirátské kandidátky. S čím vede Piráty na kraj?

---

Zastupitelstvo města Brna na svém úterním jednání spolu s pirátskými zastupiteli schválilo pátou generaci Regionální inovační strategie. Co je Regionální inovační strategie a co přinese nová generace? 

[Regionální inovační strategie](http://www.risjmk.cz/cz/predstaveni-ris-jmk/){:target="_blank"} (RIS) je základním strategickým dokumentem a způsobem, jakým město a kraj reagují na změny na pracovním trhu. Cílem RIS je rozvoj ekonomické konkurenceschopnosti, přičemž klade důraz i na vytváření hodnot díky inovacím.  Strategie je založená na snaze o maximalizaci hospodářských přínosů veřejných investic do vzdělávání a výzkumu. 

Jsou to právě hodnoty, pohled do budoucnosti a inovace, které se staly neoddělitelnou součástí působení Pirátů v politice. Brno a Jihomoravský kraj proto nejsou výjimkou. 

*„Smyslem regionální inovační strategie je podpořit kvalitní podmínky pro inovační podnikání v regionu, zejména skrze zvyšování úrovně vzdělávání, podněcování výzkumu k aktivitám s přesahy do rozvoje firem a lokálního prostředí, posilováním image regionu či přímou podporou podnikatelských aktivit tam, kde dochází k selhání trhu. Těší mě, že jsme na jižní Moravě dlouhodobě schopni nacházet konsenzus nad rozvojovými prioritami regionu. Kraj a město v oblasti podpory rozvoje inovací investují zhruba 200 milionů korun ročně. K tomu je nutné připočítat individuální projekty vysokých škol a dalších výzkumných organizací, které rovněž naplňují cíle inovační strategie,”* [komentuje náměstek primátorky Tomáš Koláčný](https://www.brno.cz/brno-aktualne/tiskovy-servis/tiskove-zpravy/a/vznikla-uz-pata-generace-regionalni-inovacni-strategie/){:target="_blank"}.

Nová generace RIS na období 2021 - 2027 je koncipovaná výrazněji jako strategie pro ekosystém, s cílem většího zapojení nových aktérů blíže k regionální specializaci.  Pátá generace RIS se  zabývá také novými oblastmi, mezi které patří například osobnostní vzdělávání, řešení globálních výzev a inovace v poskytování veřejných služeb. Strategie počítá i s důsledky pandemie onemocnění covid - 19 nebo jiných vnějších šoků, které by se mohly v budoucnu objevit. 

Výsledky z minulých let jasně ukazují na přínosy, které RIS měla pro celý Jihomoravský kraj. Díky RIS se podařilo přilákat zahraniční technologické firmy, jenž v regionu vytvořily až 17 000 nových pracovních míst. Stejně tak [Jihomoravské inovační centrum](https://www.jic.cz/){:target="_blank"} založené statutárním městem Brnem, Jihomoravským krajem a čtyřmi univerzitami napomohlo vzniku více než 200 nových technologických firem. Spolupráce se daří i v rámci programů [SoMoPro](https://www.jcmm.cz/projekt/somopro){:target="_blank"}, díky kterým přišlo do brněnských laboratoří pracovat až 62 špičkových vědců z celého světa.

*„Za zmínku stojí, že jihomoravská RIS je vzorem pro obdobné strategie po celé republice. Její kvalitu podtrhuje i fakt, že se na téměř roční přípravě podíleli zástupci z více než padesáti jihomoravských firem, univerzit, vědecko-výzkumných center a dalších institucí,“* dodal Koláčný.

*„RIS je jedna z mála strategií, která není jen na papíře, ale která se naplňuje a realizuje. Její vliv na směřování regionu a jeho rozvoje je značný. Jsem velmi rád, že tato strategie se poučila z toho, co se v minulosti povedlo méně a velmi dobře reaguje na současnou dobu a její výzvy,“* komentuje Jiří Hlavenka, dvojka na kandidátce do kraje.

Jestli vás téma zaujalo a chtěli byste se dozvědět víc informací o Regionální inovační strategii, navštivte stránky www.risjmk.cz. 
