---
#název souboru: 2020-09-20-odpapirovani-kraje.md
### Povinné položky ###

category: CLANKY   # nešahat!
title: "Jiří Hlavenka: Na odpapírování kraje jsme připravení. Stačí nás na to pustit!" 
date: 2020-09-20   # formát YYYY-MM-DD
author: Jiří Hlavenka
tags: Piráti digitalizace # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: jiri.hlavenka # ve formátu jmeno.prijmeni - prolinkování s profilem přes uid 
image: posts/vzdelavani_hlavenka.png # obrázek ideálně 420x677px minifikovaný přes https://tinypng.com/
#description: Dlouholetý Pirát, dobrovolný hasič, larper, sportovec a fanda 3D tisku stojí v čele jihomoravské pirátské kandidátky. S čím vede Piráty na kraj?

---

Věděli jste, že Jihomoravský kraj utrácí ročně 4 milióny korun jen za tonery do tiskáren? Že potiskuje mnoho miliónů listů papírů ročně, které následně přičinliví úředníci vloží do šanonů, šanony uzavřou, ty odnesou do archívu, kde už se na ně nikdo nikdy nepodívá? Že skoro celé patro – ve kterém by mohlo pracovat mnoho desítek lidí – budovy krajského úřadu je vyhrazeno pouze pro archív, pro sklad papíru, které už nikdy nebudou nikomu k potřebě? Že toto někdo – tedy my všichni – platíme ze svých daní?

Na “odpapírování” kraje jsou Piráti připravení. Tím že jsme měli – byť z opozice – určitou supervizi nad krajským odborem informatiky, máme nyní nachystané řešení postupných kroků, které tištění hromad papírů odstraní: od digitálního dokumentového systému až po elektronické identity (elektronické podepisování místo ručního). A ptáte se, proč jsme to už nezavedli? Protože o to ze strany současného analogového vedení kraje není zájem. Nejsou na to zvyklí a nová řešení – byť nejen ušetří spoustu peněz, ale i zjednoduší a zrychlí veškerou práci, manipulaci s dokumenty, vyhledávání v datech (namísto v papírech) – se odmítají učit. Neplatí to jistě o všech, ale zatím bohužel vyšší bere. Pusťte nás do vedení kraje a zbavíme jej tohoto nánosu minulého tisíciletí.
