---
#název souboru: 2020-10-22-participativni-rozpocet-2020.md
### Povinné položky ###

category: CLANKY   # nešahat!
title: "PaRo, to je budoucnost města v rukách občanů" 
date: 2020-10-22   # formát YYYY-MM-DD
author: Krajský MO
tags: Piráti Brno PaRo # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: jiri.hlavenka # ve formátu jmeno.prijmeni - prolinkování s profilem přes uid 
image: posts/paro-tom.png # obrázek ideálně 420x677px minifikovaný přes https://tinypng.com/
#description: Dlouholetý Pirát, dobrovolný hasič, larper, sportovec a fanda 3D tisku stojí v čele jihomoravské pirátské kandidátky. S čím vede Piráty na kraj?

---

Nové hřiště na Vinohradech, komunitní zahrada v Žebětíně nebo nový skatepark v Bystrci? O tom rozhodnou občané Brna již příští měsíc. Známe finálové projekty, o jejichž realizaci budou moci hlasovat Brňané v rámci projektu participativního rozpočtu. 

Aktuálně běží již jeho čtvrtý ročník, ve kterém  obyvatelé Brna rozhodují o budoucnosti svého města. Letos mohou lidé vybírat celkem ze 65 finálových projektů, které získaly veřejnou podporu a kladné stanovisko v posouzení realizovatelnosti od brněnského magistrátu a souhlasí s nimi městská část, ve které mají být realizovány. Na realizaci projektů, které občané vyberou, je tento rok vyčleněno až 33 milionů korun. Panely s informacemi o finálových projektech jsou v současnosti vystaveny na náměstí Svobody,  je tedy možné se s projekty kdykoliv seznámit a prostudovat si veškeré informace. 9. listopadu se pak přesunou na Malinovského náměstí, kde budou k dispozici až do konce finálového hlasování. 

Hlasování letos kvůli bezpečnostním opatřením proběhne pouze online a jako obvykle se do něj můžou zapojit všichni lidé s trvalým pobytem ve městě Brna, starší 18ti let, po ověření občanského průkazu a data narození. Každý občan má k dispozici až 7 hlasů (5 kladných a 2 záporné), které může přiřadit jednotlivým projektům podle svého uvážení. Lidé budou moci hlasovat pro své favority v přůběhu celého listopadu na webových stránkach damenavas.brno.cz nebo využít přístup přes brnoid.cz.  

**Jak to celé začalo?** 

Idea participativního rozpočtu zaujímala v pirátském programu dlouhodobě jedno z předních míst. Samotný projekt participativního rozpočtu se zrodil na podzim roku 2015. V září tento pirátský návrh představil Tomáš Koláčný na Radě města Brna. Hlavním cílem bylo dát lidem možnost zapojit se do rozhodování o využití finančních prostředků města a podílet se tak na jeho rozvoji.  Tím začalo více než roční období přípravy projektu. Rozhodovat o projektech, které budou takto podpořeny, bylo obyvatelům Brna poprvé umožněno o dva roky později.

V listopadu 2015 byly na zavedení participativního rozpočtu vyčleněny první finance a postupně zajišťováni lidé, kteří se o projekt budou starat a pracovat na něm. 

*„Na myšlenku zavést v Brně participativní rozpočet mě přivedl můj zážitek z veřejného projednání celého rozpočtu města pro rok 2015, kterého se z řad veřejnosti účastnili pouze dva lidé. Hledal jsem proto způsob, jak nepřívětivé prostředí finančního řízení veřejnosti otevřít způsobem, který umožní mnohem širší zapojení veřejnosti a inspiraci jsem našel právě ve světových metropolích, které již měly participativní rozpočet zavedený. A podařilo se, už prvního ročníku PaRo se zúčastnilo přes 11 tisíc Brňáků,“* vzpomíná Tomáš Koláčný.

Na jaře 2016 bylo předloženo komplexní zadání projektu, kde byla představena přípravná pracovní skupina a dále pracovní skupina pro posuzování realizovatelnosti návrhů napříč úřadem, harmonogram participativního rozpočtu a projektový rámec. V létě byli s projektem seznámeni pracovníci magistrátu a městské části, což přineslo i první pozitivní ohlasy. Následovala precizace zásad participativního rozpočtu, které pak byly postoupeny do připomínkového řízení.

Na konci roku 2016 byl projekt participativního rozpočtu schválen zastupitelstvem a vše bylo tedy připraveno na jeho spuštění. Dolaďovaly se poslední detaily týkající se ověřování totožnosti občanů a připravovala se informační kampaň. V lednu 2017 byly spuštěny webové stránky a začala také propagace v ulicích města, která měla za cíl představit projekt široké veřejnosti. V únoru roku 2017 se pak rozběhl historicky první ročník participativního rozpočtu v Brně, díky kterému byl realizován třeba Altánek – [tančírna v parku Anthropos](https://damenavas.brno.cz/projekt/?id=623){:target="_blank"} nebo [dobrodružné hřiště Halda](https://damenavas.brno.cz/projekt/?id=533){:target="_blank"}. Projekt pak úspěšně pokračoval i v následujících letech, kdy se podařilo realizovat například [hřiště v Zámeckem parku](https://damenavas.brno.cz/projekt/?id=830){:target="_blank"}, [grilovací místo v Novém Lískovci](https://damenavas.brno.cz/projekt/?id=672){:target="_blank"} nebo třeba [nouzové přístřešky pro lidi bez domova](https://damenavas.brno.cz/projekt/?id=1144){:target="_blank"}. 

*„Jsem rád, že i když po třech letech není participativní rozpočet v Brně žádná novinka, zájem zapojit se a navrhnout nápad a posunout město zase o kousek dopředu u Brňáků stále roste. Letos jsou ve finále opravdu kvalitní nápady a už se nemůžu dočkat, které nápady Brňáci ve finálovém hlasování vyberou k realizaci,“* dodal Koláčný.

Letos je ve finále více projektů než v předchozích dvou letech a bude záležet jen na občanech Brna, které projekty zvítězí a získají tak finanční prostředky na svou realizaci. Nepropásněte šanci změnit budoucnost Brna! Více informací naleznete na damenavas.brno.cz 

