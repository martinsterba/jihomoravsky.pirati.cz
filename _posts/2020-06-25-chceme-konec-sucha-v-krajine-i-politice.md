---
#název souboru: 2020-06-24-chceme-konec-sucha-v-krajine-i-politice.md
### Povinné položky ###

category: CLANKY   # nešahat!
title: Chceme konec sucha v krajině i politice! Piráti v čele s Dubem zahájili kampaň do krajských voleb
date: 2020-06-24   # formát YYYY-MM-DD
author: Krajský MO
tags: Piráti krajské-volby # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: petr.springinsfeld # ve formátu jmeno.prijmeni - prolinkování s profilem přes uid
image: posts/uvodkaweb.png # obrázek ideálně 420x677px minifikovaný přes https://tinypng.com/
#description: Proč řešíme těžbu štěrkopísku mezi Moravským Pískem a Uherským Ostrohem? Podrobné info o celé kauze.

---

Čelní kandidáti Pirátů v Jihomoravském kraji dnes na [tiskové konferenci](https://www.facebook.com/watch/live/?v=555584978444462){:target="_blank"} představili priority, se kterými se budou ucházet o hlasy voličů v podzimních krajských volbách. Ty se uskuteční 2. a 3. října, Piráti v Jihomoravském kraji sestavili samostatnou kandidátku.

Těmi hlavními prioritami, které představil loni v listopadu zvolený lídr Lukáš Dubec, jsou šetrnější přístup ke krajině, transparentnost, otevřenost a digitalizace úřadu. *„Máme krásnou krajinu, ale rozhodně si nemůžeme nevšimnout příznaků toho, že bojuje s klimatickou změnou. A my ji v tomto boji musíme podpořit, jinak prohrajeme ve výsledku všichni. Ať chceme nebo ne, tak musíme přinést řešení, která zmírní dopady těchto změn. A už by konečně také mohly po úřadech obíhat data a ne lidi, proto se budeme věnovat i digitalizaci úřadu. Transparentnost asi netřeba více komentovat, to je jeden z hlavních pirátských pilířů, který je naší součástí,“* vykresluje Dubec.

Jiří Hlavenka, který je dvojkou na pirátské kandidátce, považuje za stěžejní pro další vývoj kraje inovace a jiný přístup ke vzdělávání v kraji. *„Prosperita kraje stojí na třech pilířích – na místních firmách, na inovativním podnikání s vysokou přidanou hodnotou a na vysoké vzdělanosti. Platilo to před Covidem a dnes to platí dvojnásob. To je můj největší úkol,“* komentuje Hlavenka.

Sociální věci, rodinnou politiku a zdravotnictví pak zmínila trojka na kandidátce, Jana Leitnerová. *„Chceme změnit přístup kraje k celé sociální a zdravotní problematice. Kraj musí být připraven pomáhat občanům v běžných, radostných i tíživých životních situacích. Já osobně jako důležité považuji mít kraj bez bariér, dále výrazné rozšíření terénních odlehčovacích služeb, denních stacionářů či svépomocných a neformálních skupin, ale také podporu vzniku center porodnické asistence v již fungujících zařízeních, která se vyznačují vstřícným přístupem k porodu. O změnách chceme mluvit s těmi, kteří ve zmíněných oblastech již pracují, tedy se sociálními pracovnicemi a pracovníky, porodními asistentkami a porodními asistenty a dalším personálem, který denně pomáhá lidem v kraji,“* upřesňuje Leitnerová.

Nynější pirátský krajský zastupitel Ivo Vašíček, který je číslo 4 na kandidátce, chce zlepšit stav dopravy v kraji. Dopravu jako Piráti chápeme komplexně, a proto chceme zlepšit podmínky pro kombinaci všech typů individuální a veřejné dopravy. Budeme proto podporovat budování bezpečných parkovišť pro automobily, kola a motocykly, u nádraží, ze kterých lze efektivně pokračovat v cestě vlakem. Věnovat se chce také bezpečnosti na silnicích. *„V loňském roce na silnicích v Jihomoravském kraji zemřelo 60 lidí, přičemž mezi mrtvými je velký počet chodců a cyklistů. Proto chci podporovat realizaci opatření, která zvýší bezpečnost pohybu chodců a cyklistů na silnicích,“* zmínil mimo jiné Vašíček.

Další témata představil Petr Springinsfeld, který byl zvolen na páté místo kandidátky. *„Na kraj přineseme participaci, tedy větší zapojení občanů. Kraj pod vedením Pirátů bude blíže občanům a zvýší se jejich podíl na rozhodování. O všech strategických rozhodnutích chceme vždy dopředu informovat a k těm nejdůležitějším, která budou mít největší dopad do běžného života, svolat veřejná projednání, na kterých si vyslechneme názory a podněty občanů,“* představuje Springinsfeld a dodává, že se Piráti také chtějí zasloužit o rovný přístup kraje k obcím. *„Kraj má být plnohodnotnou úrovní samosprávy, ne jen sněmem komunálních politiků, kteří si rozdělí dotace mezi svoje obce,“* dodává.

