---
#název souboru: 2020-09-23-ovlivni-kulturu-v-brne.md
### Povinné položky ###

category: CLANKY   # nešahat!
title: "Ovlivni kulturu v Brně" 
date: 2020-09-23   # formát YYYY-MM-DD
author: Krajský MO
tags: Piráti Brno kultura # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: jiri.hlavenka # ve formátu jmeno.prijmeni - prolinkování s profilem přes uid 
image: posts/brno-motion.jpg # obrázek ideálně 420x677px minifikovaný přes https://tinypng.com/
#description: Dlouholetý Pirát, dobrovolný hasič, larper, sportovec a fanda 3D tisku stojí v čele jihomoravské pirátské kandidátky. S čím vede Piráty na kraj?

---

Jednou z dlouhodobých priorit České pirátské strany je podpora participace občanů. Aktivní zapojení občanů do rozhodování o věcech veřejných je nepostradatelnou součásti fungující demokracie. Piráti díky svému působení na magistrátě přibližují rozhodování ještě o kus blíže. Po participativním rozpočtu se mohou občané nově podílet i na podobě kultury ve městě. 

**„Akční plán pro období do roku 2022, který vychází ze Strategie kultury a kreativních odvětví města Brna, je jedním ze způsobů jakým mohou Brňané ovlivnit dění kolem sebe. Nechceme, aby lidé rozhodovali o budoucnosti jenom jednou za čtyři roky u voleb. Kulturu tvoří lidé pro lidi, proto považujeme za důležité, dát příležitost občanům vyjádřit svůj názor a ovlivnit podobu kultury ve městě,“** komentuje radní pro kulturu Marek Fišer.

Strategie kultury a kreativních odvětví byla přijata Zastupitelstvem města Brna 15. 5. 2018, čím položila základní vizi kulturní politiky do roku 2050. Jednotlivé Akční plány pak vymezují aktivity, které povedou k průběžnému naplnění vytyčených cílů.  

Koordinaci realizace a průběžné vyhodnocení Akčních plánů bude zajišťovat Magistrát města Brna prostřednictvím Oddělení koncepce a rozvoje Odboru kultury ve spolupráci s kulturními příspěvkovými organizacemi, s ostatními věcně příslušnými odbory MMB a zástupci odborné i laické veřejnosti. Připomínkovat Akční plán můžete nejpozději do 11. 10. 2020. Nepromarněte šanci spolutvořit kulturu. 

Všechny potřebné informace o Akčním plánu naleznete na webu [kulturniparlament.brno.cz](http://kulturniparlament.brno.cz/akcni-plan-pripominkovani-verejnosti/){:target="_blank"}.

