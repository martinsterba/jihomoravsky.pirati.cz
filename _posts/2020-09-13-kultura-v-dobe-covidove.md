---
#název souboru: 2020-09-13-kultura-v-dobe-covidove.md
### Povinné položky ###

category: CLANKY   # nešahat!
title: "Marek Fišer: Kultura v době COVIDové" 
date: 2020-09-13   # formát YYYY-MM-DD
author: Krajský MO
tags: Piráti Brno kultura # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: jiri.hlavenka # ve formátu jmeno.prijmeni - prolinkování s profilem přes uid 
image: posts/fest_kultura.png # obrázek ideálně 420x677px minifikovaný přes https://tinypng.com/
#description: Dlouholetý Pirát, dobrovolný hasič, larper, sportovec a fanda 3D tisku stojí v čele jihomoravské pirátské kandidátky. S čím vede Piráty na kraj?

---

Kulturní průmysl prošel v posledním půl roce zatěžkávací zkouškou. Pandemie nového koronaviru rušila, měnila a přesouvala kulturní akce napříč celou republikou. Jaký dopad měl koronavirus na kulturu v Brně? Vše nám přiblížil pirátský radní pro kulturu Marek Fišer.  

*„Pandemie koronaviru zasáhla životy prakticky všech lidí. Kulturní průmysl patří mezi ty, které byly zasaženy nejvíce. Doba nejistoty, která byla podpořena i zmatečností vládních nařízení, dopadala těžce na organizátory kulturních akcí, kteří žili v permanentní nejistotě. Mým úkolem, jako radního pro kulturu, bylo co nejvíce pomoci kulturní obci při opětovném restartu ekonomiky,“* komentuje Fišer.  

Brno se rozhodlo vydat cestou venkovních akcí, které minimalizovaly rizika pro návštěvníky a zároveň oživily kulturu ve městě. Oblibě se nejvíce těšily venkovní produkce, které navštívili rekordní počty lidí. Můžeme připomenout například festival UPROSTŘED, který jsme nově rozšířili o klubovou linku, nebo již tradiční Maraton hudby. Letošní velmi úspěšnou novinkou byl Brasil Fest Brno, který zaplnil centrum města nejen místními, ale i umělci a návštěvníky z okolních zemí. *„Myslím, že jsme ukázali, že Brnu právem náleží titul kreativního města hudby UNESCO,“* hodnotí radní pro kulturu Marek Fišer.

Město zaznamenalo výraznou proměnu ve struktuře návštěvníků kulturních akcí. Ubylo zahraničních turistů a přibylo tuzemských návštěvníků. Brněnští radní se rozhodli uvolnit i dodatečné finanční prostředky na podporu kultury ve městě. 

*„Podařilo se nám vyčlenit z jiných rozpočtů města zhruba 3 miliony korun na nákup a údržbu městského mobiliáře a ve spolupráci s organizátory z řad brněnských hudebních klubů také rozšířili letošní festival  UPROSTŘED. Projekt měl několik cílů – především zatraktivnění centra města pro jeho obyvatele i turisty, marketing značky “Brno město hudby UNESCO” a především právě pomoc organizátorům akcí z řad brněnských klubů, které byly postiženy jarními ministerskými opatřeními. Do projektu se zapojili organizátoři napříč brněnskou klubovou scénou, namátkou Fléda, Kabinet Múz, klub Eleven, Metro music Bar, Favál a řada dalších,“* dodal Fišer. 

*„Na závěr bych chtěl poděkovat všem, kteří se podíleli na organizaci festivalů a na obnově kultury v Brně. Snažili jsme se vše dělat s maximální ohleduplností. Přesto jsme zaznamenali i několik stížností na hluk, za což se omlouvám. Bylo jich však opravdu minimum, a proto bych chtěl také poděkovat za pochopení všem obyvatelům centra, kteří byli trpěliví,“* uzavřel radní pro kulturu Marek Fišer.
