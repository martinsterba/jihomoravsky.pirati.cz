---
#název souboru: 2020-11-25-na-cem-pracujeme-mmb-dva-roky.md
### Povinné položky ###

category: CLANKY   # nešahat!
title: "Dva roky na Magistrátu: Na čem pracujeme?"
date: 2020-11-25   # formát YYYY-MM-DD
author: Krajský MO
tags: Piráti Brno # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: marek.fiser # ve formátu jmeno.prijmeni - prolinkování s profilem přes uid
image: posts/2roky_nacem.png # obrázek ideálně 420x677px minifikovaný přes https://tinypng.com/
#description: Dlouholetý Pirát, dobrovolný hasič, larper, sportovec a fanda 3D tisku stojí v čele jihomoravské pirátské kandidátky. S čím vede Piráty na kraj?

---

[V minulém článku](https://jihomoravsky.pirati.cz/aktuality/ceho-jsme-dosahli-mmb-dva-roky.html){:target="_blank"} jsme vám představili to, co jsme za poslední dva roky na Magistrátu města Brna zvládli a na co jsme hrdí. Dnes představíme plány do budoucna, a to, na čem aktuálně pracujeme. Tyto projekty se týkají hlavně kultury, digitalizace, transparentnosti, revitalizace veřejného prostoru, rozvoje nebo inovací. 

V oblasti kultury pokračujeme v přípravě na stavbu Janáčkova kulturního centra, kde jsme už získali stavební povolení a v současné době probíhá zpracování prováděcí dokumentace. Pak bude následovat výběrové řízení na zhotovitele a na jaře 2022 by měl být položen základní kámen. 

Také jednáme o navyšování programových dotací pro kulturu nezřizovanou městem. Finance by se měly v budoucnu navýšit o 10 milionů – ze 30 na 40 – přičemž v roce 2021 bude tato částka o něco nižší kvůli pandemii a dotace budou dosahovat částky 35 milionů. Když zmiňujeme pandemii, brněnskou kulturu, která je jí těžce zasažena, budeme podporovat v několika fázích – vytvoříme speciální dotační covidový program, větší subjekty budou dotovány individuálně, pomůžeme také klubové scéně a festivalům. Pracujeme i na akčních plánech pro kulturu.

Nesmíme zapomenout ani na zajištění legální plochy pro graffiti na křižovatce ulic Sportovní a Křižíkova. S brněnskými umělci plánujeme pravidelně spolupracovat i nadále – chceme jim nabídnout jako prostor pro tvorbu stěny centra pro bezdomovce na Křenové nebo původního depa Masarykova okruhu v Bosonohách. 

Jedním z velkých cílů je také připravit oslavu 200. výročí narození Gregora Johanna Mendela, kde spolupracujeme s ministerstvem kultury a Augustiniánským opatstvím. Na tyto oslavy umístíme mimo jiné [Mendel Box](https://www.brnan.cz/udalosti/brno-s-predstihem-chysta-oslavy-200-let-od-narozeni-mendela){:target="_blank"}, o kterém jsme vás informovali v minulých týdnech v rámci [novinek z magistrátu](https://www.instagram.com/p/CHnnhhTqwRa/){:target="_blank"}. Mendelovi chceme vzdát ještě další poctu tím, že [usilujeme o zapsání jeho dochovaných rukopisů na seznam kulturního dědictví UNESCO](https://www.facebook.com/kolacnytomas/posts/3775672525785193){:target="_blank"}. 	

V oblasti digitalizace rozšiřujeme digitální služby města poskytované prostřednictvím [BrnoID.cz](https://www.brnoid.cz/en/){:target="_blank"} . Zároveň se snažíme, aby se přes čipové hodinky portálu dalo koupit vstupné na veškerá koupaliště a sportoviště v Brně. Sport i relax  bude tak pro občany dostupnější a pohodlnější.  

V oblasti transparentnosti pracujeme nadále na revizi dotačních programů, rozšíření hodnotitelských komisí nebo na zpřehlednění webu dotace.brno.cz, kde zveřejňujeme městské datové sady. Také [dokončujeme přípravy dokumentace portálu Občanské radnice](https://brnenska.drbna.cz/zpravy/spolecnost/14055-projekt-obcanska-radnice-zviditelni-brnanum-praci-mesta-na-internetu.html){:target="_blank"}. Zde budete moci sledovat stav realizace důležitých projektů města, vyjadřovat se k politickým aktualitám a dávat vedení města podněty. Ty budou moci podporovat i ostatní občané a zvyšovat tak jejich váhu. Stále také tlačíme na to, aby byly zveřejňovány smlouvy. Celkově tak pracujeme na zlepšení transparentnosti a informovanosti široké veřejnosti, včetně té odborné. Chceme, abyste byli městu blíž a město blíže k vám. 

V rámci revitalizace veřejného prostoru chceme zazelenit dopravní křížení na Moravském náměstí a na Dominikánském náměstí instalovat dva nové vodní prvky. Budeme také dále rozvíjet městský ekosystém (kde budou moci spolupracovat univerzity, podnikatelé, neziskový sektor a město) a městský inovační ekosystém, pro který připravujeme novou regionální strategii. V rámci projektu [Study in Brno](https://www.study-in-brno.cz){:target="_blank"} hledáme další cesty, jak sem přilákat víc zahraničních studentů. Záleží nám samozřejmě na celkové budoucnosti města, a proto pracujeme na strategii jeho rozvoje v budoucích letech. Naším cílem je, aby se město dále rozvíjelo, vzkvétalo a bylo příjemným místem pro život, studium nebo podnikání. 

Máme za sebou dva roky tvrdé práce a další dva roky před sebou. V pracovním nasazení rozhodně nepolevíme a budeme dál pracovat na tom, abychom prosadili a dokončili co nejvíc z našeho programu. Velmi si vážíme vaší podpory, kterou jste nám vyjádřili ve volbách, a nezapomínáme ani na podporu, kterou stále vyjadřujete například na našem [Facebooku](https://www.facebook.com/CPS.JMK){:target="_blank"}  a [Instagramu](https://www.instagram.com/piratijmk/){:target="_blank"}. Věříme, že vás nezklameme a zlepšíme chod města a život všech občanů. Děkujeme!

