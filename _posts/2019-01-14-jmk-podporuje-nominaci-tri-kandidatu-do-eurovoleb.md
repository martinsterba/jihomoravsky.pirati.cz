---

layout: post       # nešahat!
category: CLANKY   # nešahat!
title: Jihomoravský kraj podporuje nominaci tří kandidátů do Eurovoleb
date: 2019-01-14   # formát YYYY-MM-DD
author: Markéta Gregorová
tags: eurovolby # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: marketa.gregorova # ve formátu jmeno.prijmeni - prolinkování s profilem přes uid
image: posts/logotyp_web.png

---

Na konci května tohoto roku proběhnou volby do Evropského parlamentu. Piráti si budou volit lídra a čelo kandidátní listiny 19. ledna na svém Celostátním fóru v Táboře. Nominaci lze získat buď podporou skupiny členů či krajskou nominací. Někteří z kandidátů požádali o nominaci Jihomoravský kraj a tři z nich ji obdrželi.

Nejvíce hlasů získala současná 1. místopředsedkyně jihomoravského krajského sdružení, **Markéta Gregorová**, která je zároveň předsedkyní Evropské pirátské strany a vedoucí Zahraničního odboru Pirátů. **Marcel Kolaja**, softwarový odborník a dvojka kandidátky do eurovoleb v roce 2014 nominaci svého krajského sdružení obdržel také. Poslední nominaci od JmK obdržel **Mikuláš Peksa**, pirátský poslanec a místopředseda Výboru pro evropské záležitosti. Poslední dva jmenovaní zároveň usilují o pozici lídra pirátské kandidátky do eurovoleb. Konečné pořadí na celé kandidátce určí další volba všech členů strany.

Piráti jsou jediná strana, která před eurovolbami pořádá otevřené primární volby. Primárky jsou otevřené i pro nečleny, zájemce musí být ovšem názorově v souladu programem a hodnotami Pirátské strany.  

O nominaci usilovalo v Jihomoravském kraji celkem osm kandidátů, nominaci získali tři z nich. Hlasování se zúčastnilo 29 členů jihomoravské organizace.

**Profily nominovaných kandidátů a kandidátské řeči:**
* Markéta Gregorová - [profil](https://wiki.pirati.cz/lide/marketa_gregorova) a [kandidátská řeč](https://forum.pirati.cz/viewtopic.php?p=594104#p594104)
* Marcel Kolaja - [profil](https://wiki.pirati.cz/lide/marcel_kolaja) a [kandidátská řeč](https://forum.pirati.cz/viewtopic.php?p=596313#p596313)
* Mikuláš Peksa - [profil](https://www.pirati.cz/lide/mikulas-peksa/) a [kandidátská řeč](https://forum.pirati.cz/viewtopic.php?p=594510#p594510)

**Další odkazy:**
* [hlasování na fóru](https://forum.pirati.cz/viewtopic.php?f=411&t=45248)
* [celé jednání na fóru](https://forum.pirati.cz/viewtopic.php?f=411&t=44874)

**Kontakt pro média:**

Magdalena Škapová  
koordinátorka krajského sdružení  
[magdalena.skapova@pirati.cz](mailto:magdalena.skapova@pirati.cz)  
+420 731 910 267
