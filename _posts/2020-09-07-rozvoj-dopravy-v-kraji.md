---
#název souboru: 2020-09-07-rozvoj-dopravy-v-kraji.md
### Povinné položky ###

category: CLANKY   # nešahat!
title: "Ivo Vašíček: Rozvoj dopravy v JMK? Myslíme na budoucnost" 
date: 2020-09-07   # formát YYYY-MM-DD
author: Ivo Vašíček
tags: Piráti doprava # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
authorId: ivo.vasicek # ve formátu jmeno.prijmeni - prolinkování s profilem přes uid 
image: posts/doprava_vasicek.png # obrázek ideálně 420x677px minifikovaný přes https://tinypng.com/
#description: Dlouholetý Pirát, dobrovolný hasič, larper, sportovec a fanda 3D tisku stojí v čele jihomoravské pirátské kandidátky. S čím vede Piráty na kraj?

---

Kvalita a rozsah dopravy v Jihomoravském kraji jsou závislé na stavu dopravní infrastruktury a organizaci dopravy. Velké rezervy spatřuji v možnostech kombinované dopravy, čímž myslím kombinace individuální a veřejné dopravy. Optimální je například použít automobil, motocykl, kolo či jiné osobní přibližovadlo k dopravě z bydliště na nejbližší železniční stanici. Dál pak lze nasednout na vlak a být za pár minut v centru Brna. Aby uvedený příklad fungoval bezpečně a komfortně, je nutné zlepšit možnosti bezpečného parkování individuálních dopravních prostředků na nádražích. Proto se chci zaměřit na podporu projektů budujících parkoviště a úložiště individuálních dopravních prostředků na mimobrněnských nádražích.

Na silnicích se každoročně zraní stovky lidí a desítky našich spoluobčanů zemřou. Proto považuji za důležité realizovat technická opatření, která sníží nehodovost, a zejména zmírní případné následky na zdraví a životech účastníků nehod. Chtěl bych realizovat již osvědčená řešení, která jsou již zavedena v Rakousku a jiných krajích. Základem je zvýšení přehlednosti v místech přechodů pro chodce a souběhu cyklostezek se silnicemi pro automobily. Celkově považuji za důležité budovat a upravovat cyklostezky, které slouží k efektivní individuální dopravě do škol a zaměstnání.

Dopravní infrastrukturu je nutné dále co nejrychleji rozvíjet a stejně tak i opravovat. Opravy silnic však často komplikují život občanům v dotčených obcích. Myslím si, že často dochází k nekoordinovanému provádění oprav, což je způsobeno převážně různými majetkovými vztahy. Proto chceme zavést informační systém pro plánování a koordinaci oprav. Cílem je včasná informovanost a optimalizace řešení objízdných tras v daném čase a místě. Do přípravy a řešení musí být více a včas zainteresovány dotčené obce.

Při rozvoji infrastruktury chceme působit na ŘSD a SŽDC tak, aby mohly být železniční tratě a nové komunikace stavěny co nejrychleji. Podporuji zejména projekty zlepšující dopravní integraci kraje v rámci Evropy a celé ČR. Zejména je zapotřebí vyřešit efektivní železniční připojení Znojma k hlavním železničním koridorům a dokončení „dálnice“ do Vídně. 

Přečtete si více o [našem programu](https://jihomoravsky.pirati.cz/program/){:target="_blank"} a podívejte se, [kdo všechno je na naší kandidátce](https://jihomoravsky.pirati.cz/kandidatka/){:target="_blank"}.
