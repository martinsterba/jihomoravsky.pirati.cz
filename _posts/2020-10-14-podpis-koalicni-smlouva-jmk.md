---
#název souboru: 2020-10-14-podpis-koalicni-smlouva-jmk.md
### Povinné položky ###

category: CLANKY   # nešahat!
title: "Piráti podepsali Smlouvu o koaliční spolupráci v Zastupitelstvu JMK pro volební období 2020–2024"
date: 2020-10-14   # formát YYYY-MM-DD
author: Krajský MO
tags: Piráti krajské-volby # kategorie odděleny mezerami, např. volby zemědělství životní-prostředí piráti (viz https://jihomoravsky.pirati.cz/tags/)

### Nepovinné položky ###
#authorId: marek.fiser # ve formátu jmeno.prijmeni - prolinkování s profilem přes uid
image: posts/podpis_jmk.png # obrázek ideálně 420x677px minifikovaný přes https://tinypng.com/
#description: Dlouholetý Pirát, dobrovolný hasič, larper, sportovec a fanda 3D tisku stojí v čele jihomoravské pirátské kandidátky. S čím vede Piráty na kraj?

---

Přesně 11 dní po volbách podepsali zástupci vznikající krajské koalice Smlouvu o koaliční spolupráci v Zastupitelstvu Jihomoravského kraje pro volební období 2020-2024.

Za Piráty dokument podepsal předseda Krajského sdružení Pirátů v JMK Róbert Čuma, předseda krajského Zastupitelského klubu Pirátů v JMK Jiří Hlavenka a lídr Pirátů Lukáš Dubec.

*„Chci poděkovat za vstřícný a konstruktivní přístup všech účastníků jednání o vznikající koalici. Pevně věřím, že tento způsob spolupráce přeneseme do práce v Zastupitelstvu Jihomoravského kraje a také v Radě JMK,“* uvedl po podpisu Lukáš Dubec.

*„Moc dobře si uvědomujeme, že nás na kraji čeká spousta práce, a to ještě navíc budeme přebírat vedení kraje ve velmi těžké době, která zasáhla nejen ekonomiku, ale také sociální služby a zdravotnictví,“* uvedla Jana Leitnerová, která by měla mít v gesci sociální a rodinnou politiku.

*„Máme před sebou těžké období poznamenané covidovou krizí. Nikdo nevíme přesně, jak se bude situace dále vyvíjet. Jak velké budou dopady nejenom na krajský rozpočet, ale hlavně na životy nás všech. Teď bude důležité udržet kontinuitu v řešení krizové situace bez přerušení a jsem rád, že jde v tomto stranou veškeré politikum a stávající vedení kraje je v tomto směru nápomocné a zapojuje nás do naší budoucí práce již teď. Právě spolupráci považuji za nejdůležitější pro zvládnutí jakékoliv krize. Apeluji na všechny občany, aby dodržovali vládní opatření a nařízení a hlavně, abychom byli všichni zodpovědní. K sobě, svým blízkým i ke všem ostatním,“* doplnil Dubec.
